<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Movies</title>

    <!-- font awesome cdn link  -->
    <link rel="stylesheet" href="https://cdnjs.cloudflare.com/ajax/libs/font-awesome/5.15.4/css/all.min.css">

    <!-- custom css file link  -->
    <link rel="stylesheet" href="style.css">
    <link rel="icon" type="image/x-icon" href="favicon.ico">

</head>
<body>

<!-- navbar section starts  -->

<nav class="navbar">
    <a href="index.html" class="active"> <i class="fas fa-user"></i> <span>Movies</span> </a>
    <a href="about.html"> <i class="fas fa-address-card"></i> <span>About Movies</span> </a>
    <a href="projects.html"> <i class="fas fa-briefcase"></i> <span> Trailer Movies </span> </a>
</nav>

<!-- navbar section ends -->

<!-- home section starts  -->

<section class="home">

    <div class="image">
        <img src="public/images/thumb_3430.jpg" alt="">
    </div>

    <div class="content">
        <h3>ผ้าผีบอก แนว ตลก/ไทย/สยองขวัญ </h3>
        <span> เรื่องย่อ </span>
        <p>เมื่อ 1,000 ปีก่อน ณ เวียงไชยเชษฐ์บุรี เจ้าหลวงรังสิมันต์ จัดแข่งขันทอผ้าขึ้นเพื่อเลือกชายาองค์ใดองค์หนึ่งมาเป็นเจ้านางหลวงคู่บัลลังก์ แต่ในวันที่ต้องถวายผ้า อัญญานางหอมนวล จากนครผางาม ได้ถูกรัดคอตายในระหว่างทอผ้าเจียนเสร็จ ทิ้งแต่รอยไหมไว้ที่คอและไม่สามารถรู้ได้ว่าใครทำ

            1,000 ปีต่อมา อชิ หนุ่มวัยรุ่นโอตาคุผี และหัวหน้าทีมผลิตรายการออนไลน์แนวล่าผีทุบศาล “ผีกลางวันแสกๆ” ได้ยกเพื่อนร่วมทีมอันได้แก่ ยองแจ แบมแบม และจูเนียร์ มาที่บ้านของยายทวดที่เชียงใหม่ อชิโกหกยายทวดว่ามาเที่ยว ทั้งที่จริงๆ มาเพราะจะมาทำรายการผีที่นี่ ยายทวดไม่ไว้ใจเลยเตือนว่าอย่าเข้าไปยุ่งกับห้องเก็บของ แต่คำห้ามสำหรับเด็กพวกนี้เหมือนกับคำท้าทาย อชิเข้าไปในห้องเก็บของแล้วเจอกับผ้าตุ้มโบราณ เมื่ออชิสัมผัสผ้าวิญญาณของอัญญานางหอมนวลได้ปรากฏออกมาแล้วบอกว่า หากใครได้สัมผัสผ้าแล้วหาคนร้ายที่ฆ่าเธอไม่ได้ภายใน 3 วัน ผู้นั้นจะต้องตาย ! เดือดร้อนถึงเพื่อน ๆ ต้องมาร่วมแก้เควสอันนี้เพื่อรักษาชีวิตอชิไว้
            
            ผู้ต้องสงสัยในการนี้ เห็นจะหนีไม่พ้นเจ้านางองค์อื่นที่ร่วมประลองทอผ้าด้วยกัน ได้แก่ สาระปี แห่งนครภวินท์ เจ้านางฝีปากกล้า ยิ่งผยองจองหองตีตัวเหนือกว่าใคร สะบันงา แห่ง เมืองกวินทราบุรี เจ้าหญิงขี้เมาที่บ้านเกิดยังไม่อยากให้กลับ เจ้าเล่ห์เพทุบายเป็นหนึ่ง และเก็ดถะหวา เจ้านางเจ้าถิ่นเมืองไชยเชษฐ์บุรี อ่อนหวาน อ่อนโยน และอ่อนแอเพราะขี้โรค แต่ใครรู้ล่ะ นางอาจจะร้ายก็ได้เพราะมีผู้สนับสนุนอย่าง พระมหาเทวีศรีมอย พระมารดาของเจ้าหลวงรังสิมันต์
            
            การสืบเรื่องที่เกิดขึ้นเมื่อ 1,000 ปีที่แล้วไม่ใช่เรื่องง่าย หอมนวลและพวกอชิจึงต้องตามหาวิญญาณของเจ้านางอีกสามดวงมาถามให้รู้ความ จากผ้าทั้งสามที่แต่ละนางได้ทอไว้ เส้นไหมและรอยทอได้พาพวกอชิและหอมนวล เข้าไปหาความลับที่ซ่อนเร้นทีละคืบ ทีละคืบ แล้วอชิยังได้เจอกับเรื่องที่ไม่คาดคิด สืบไปสืบมาพบว่าเพื่อนๆ ของเขาเองเกี่ยวข้องกับกรรมแต่ปางก่อน แล้วกลายเป็นคนในอดีตชาติไปทีละคน ทางเดียวที่จะได้เพื่อนๆ กลับมาก็คือต้องเอาความจริงออกมาเปิดเผยและปลดปล่อยทุกคน
            
            เส้นตายของคำสาปเข้าใกล้มาทุกที แต่ความจริง และ คนร้ายตัวจริง...ยิ่งหาไม่เจอ หอมนวลจะเป็นอิสระจากความแค้นหรือไม่ แล้วอชิจะตายรึเปล่า ?! หรือยังจะมีศัตรูลึกลับที่ขัดขวางไม่ให้บ่วงกรรมนี้จบลง เรื่องราวฮาป่วนสยอง จะคลี่คลายลงอย่างไร โปรดติดตาม “ผ้าผีบอก” เร็ว ๆ นี้</p>
        <a href="about.html" class="btn"> About Movies <i class="fas fa-user"></i> </a>
    </div>

</section>

<!-- home section ends -->

</body>
</html>